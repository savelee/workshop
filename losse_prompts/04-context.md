# Level 4: Contextuele Prompts: Help de Slimme Computer Jouw Idee Begrijpen

## Uitleg
Stel je voor, je bent een regisseur en je wilt een film maken. Je vertelt je acteurs niet alleen wat ze moeten zeggen, maar ook waar ze zijn, wat ze doen en hoe ze zich voelen. Dat is context!  En zo werkt het ook met slimme computers (LLM's). Door contextuele prompts te geven, help je de LLM om jouw idee beter te begrijpen.

### Waarom Context?

Zonder context is het moeilijk voor de LLM om het juiste antwoord te geven.  Het is alsof je een acteur vraagt om een zin te zeggen zonder te weten in welke sc√®ne hij zit.  Door context te geven, zorg je ervoor dat de LLM sneller begrijpt wat je wilt en betere antwoorden kan geven.

### Voorbeeld: Een Verhaal voor een Actiegame

Stel, je wilt dat de LLM een verhaal bedenkt voor een actievideo game. Zonder context zou je kunnen zeggen:  "Verzin een verhaal voor een actiegame." Maar dat is niet genoeg!  De LLM heeft meer informatie nodig.

### Met Context:

`Verzin een verhaal voor een actievideo game. Het spel speelt zich af in de ruimte, op een verlaten ruimtestation. De speler is een astronaut die moet overleven en de geheimen van het station moet ontdekken. Er zijn buitenaardse wezens die het station overnemen. De speler heeft een laserpistool en een jetpack.`

We hebben nu veel meer details gegeven: waar het spel zich afspeelt (verlaten ruimtestation), wie de speler is (astronaut), wat het doel is (overleven en geheimen ontdekken), wie de vijanden zijn (buitenaardse wezens) en welke middelen de speler heeft (laserpistool en jetpack).
Wat gebeurt er met de LLM?

Door deze contextuele prompt kan de LLM zich een veel beter beeld vormen van het spel.  Hij kan nu een verhaal bedenken dat past bij de ruimte setting, de astronaut, de buitenaardse wezens en de actie.  Het verhaal zal veel interessanter en gedetailleerder zijn dan wanneer we alleen maar hadden gezegd: "Verzin een verhaal voor een actiegame."

# Nu jij:
Kopieer de volgende prompt in https://gemini.google.com

    Jij bent een maker van computer spelletjes. Verzin een Nederlands verhaal voor een actievideo game. Maximaal 1 paragraaf, geschikt voor kinderen onder de 12 jaar.

    CONTEXT:
    Het spel speelt zich af in de ruimte, op een verlaten ruimtestation. De speler is een astronaut die moet overleven en de geheimen van het station moet ontdekken.
    Er zijn buitenaardse wezens die het station overnemen. De speler heeft een laserpistool en een jetpack.

Kopieer de volgende prompt in https://gemini.google.com

    Schrijf een korte samenvatting van 3 zinnen over dit verhaal:

    CONTEXT:
    In de ruimte, ver weg van de aarde, ligt het ruimtestation "Sterrenwacht" er verlaten bij. Jij bent ruimteheld Alex, een slimme astronaut met een stoer laserpistool en een handige jetpack. Op een dag krijg je een belangrijk bericht: "Onderzoek Sterrenwacht!" Het station is al een tijdje stil, en er is iets vreemds aan de hand. Wanneer je aankomt, zie je overal groene, slijmerige sporen... brrr! Het blijkt dat er buitenaardse wezentjes, de "Glibbermonsters", het station hebben overgenomen! Ze zijn superglibberig en kunnen zich overal verstoppen. Aan jou de taak om Sterrenwacht te redden! Met je laserpistool schiet je de Glibbermonsters weg en met je jetpack vlieg je door de ruimte om alle hoeken en gaten te onderzoeken. Vind de geheime code om de hoofdkamer te bereiken, waar de leider van de Glibbermonsters zich verstopt. Versla hem en zorg ervoor dat Sterrenwacht weer veilig is! Maar pas op, de Glibbermonsters zijn slim en proberen je te slim af te zijn. Gebruik je jetpack om ze te ontwijken en los puzzels op om nieuwe kamers te ontdekken. Lukt het jou om Sterrenwacht te redden en de held van de ruimte te worden?
